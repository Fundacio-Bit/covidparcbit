---
title: "Mesures front la COVID-19"
date: 2020-05-19
---

Des de la Fundació Bit hem elaborat aquesta guia per fer arribar als usuaris del CentreBit Menorca les pautes que han de seguir en matèria d’higiene i seguretat, d’accessos a emprar i ús de les zones comuns.

El que es pretén és fer, entre tots, que el CentreBit Menorca sigui un espai segur, tot apel·lant a la responsabilitat de cada un per garantir la seguretat de tots. S’ha habilitat un canal de comunicació a Telegram on s’anirà informant de totes les novetats i canvis entorn del COVID-19.

La Conselleria de Model Econòmic, Turisme i Treball ha dissenyat un qüestionari per als treballadors perquè ho omplin prèviament a la seva incorporació als llocs de treball. S'adjunta el qüestionari perquè el pugueu utilitzar amb tots els seus treballadors.

Es prega a totes les empreses facin extensives aquestes mesures a tots els seus empleats.
