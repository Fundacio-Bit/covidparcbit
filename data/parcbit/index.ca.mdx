---
title: "Espai ParcBit"
date: 2020-05-19
---

Aquest protocol d’actuació general al Parc Bit, elaborat per la Fundació Bit, estableix les pautes necessàries en matèria d’higiene i seguretat, la utilització d’accessos i ús de les zones comuns. L’objectiu és, entre tots, aconseguir que el ParcBit sigui un espai segur. La responsabilitat individual és cabdal per garantir la seguretat de la comunitat del Parc.

S’ha habilitat un canal de comunicació a Telegram on s’anirà informant de totes les mesures i novetats referents a la COVID-19.

Es fan les següents actuacions per mantenir la higiene i seguretat al ParcBit.

- Desinfecció general, 2 vegades al mes, d’aquells elements del Parc de contacte manual habitual: baranes, bancs, contenidors, etc., amb una solució basada en lleixiu.
- Control de temperatura als usuaris a la barrera d’entrada al ParcBit.
- Tancament del menjador comunitari.
- Ampliació de les terrasses dels bars a fi de garantir les distancies de seguretat.
- Zones comuns exteriors:

  - Mobiliari urbà a les places amb distància de 2,5m entre persones, de tal manera que els treballadors del Parc disposin d’espais on berenar/dinar.
  - Mobiliari urbà als carrers principals amb el mateix objectiu.
  - Noves taules de pícnic, a l’ombra, a la zona de la torrentera.

- Senyalització de la preferència de pas als ponts.
